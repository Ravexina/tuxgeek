---
layout: post
title: یک جمعه‌ی سیاه با دیجیکالا
permalink: /زندگی/یک-جمعه‌ی-سیاه-با-دیجیکالا
post_id: 681
author: milad
categories: 
- black friday
- تجربه خرید از digikala
- تجربه خرید از دیجیکالا
- جمعه به خرید
- دیجیکالا
- زندگی
- کد تخفیف دیجیکالا
---

قطعا با Black Friday  آشنا هستید، مدتی هست که حراجمعه به فروشگاه های اینترنتی ما هم سرایت کرده و در این روز سایت ها و فروشگاه ها برخی اجناس خودشون رو با تخفیفاتی بسیار قابل توجه ارائه می‌کنند.

>کد تخفیف از خانواده پرندگان هست و پر داره و میپره ...

![black friday][black-friday]

چهارشنبه قصد خرید یک گوشی جدید رو داشتم و با توجه به کمی نایاب بودن مدل گوشی مد نظرم تصمیم گرفتم از دیجیکالا خرید کنم که گوشی سریع به دستم برسه، در همین حین تبلیغات دیجیکالا درباره تخفیف‌های جمعه اش رو تو تلگرام دیدم و تصمیم گرفتم ۲ روز خریدم رو عقب تر بندازم، خلاصه خرید تو Black Friday با اون همه تبلیغات جذاب دیجیکالا هم حس و حال خودش رو داشت.
جمعه شد و بعد از اینکه دیدم روی گوشی مورد نظرم بعد ۱۲ - ۱۳ ساعت تخفیف ۶ هزارتومنی اعمال شده فرصت رو غنیمت شماریدم و سفارشم رو با کد تخفیف ۲۰ هزارتومنی دیجیکالا ثبت کردم که لذت بیشتری از این خرید و تخفیفات ویژه Black Friday دیجیکالا ببرم، اگر چهارشنبه سفارشم رو ثبت میکردم فقط یک کد تخفیف ۱۵ هزار تومنی بهم به خاطر خرید اول ماه تعلق می‌گرفت. فکرش رو بکنید، ۱۱ هزار تومن تفاوت قیمت !

بعد صبر کردم تا سفارشم تایید بشه، یکم بیشتر صبر کردم، تقریبا ۲۴ ساعتی گذشت که صبر از پاچه ام در رفت و تماس گرفتم با دیجیکالا و بعد از ۶ - ۷ دقیقه پشت خط بودن به سبک قرون وسطی سفارشاتم رو تایید کردن، سایت رو برای اطمینان که چک کردم دیدم ای دل غافل، ۲۰ هزار تومن تخفیف من کو؟ کجا پرواز کرده رفته؟ چرا ۲۰ تومن به مبلغ کل اضافه شده؟ عجب گیری کردیما! الان من این درد رو به کی برم بگم که دوباره دیدم گوشی دستمه و ۶ - ۷ دقیقه دیگه پشت خط هستم (فک کنم یک ۲۰ هزار تومنی پول تلفن دادم فقط D:).

پشتیبان متین دیجیکالا هم با کمال احترام به بنده فرمودن که کد شما پریده و ما هیچ کاری نمیتونیم بکنیم، حالا ما هم مثلا نه مهندسی نرم افزار خوندیم و نه تو هیچ دانشگاهی تدریس کردیم، متاسفانه چون تو باغ وحش هم زندگی نکردیم نمیدونیم کد تخفیف از خانواده پرندگان هست و پر داره و میپره ...

خلاصه تنها چیزی که جمعه ي سیاه دیجیکالا برا من داشت، ۴ روز طول کشیدن تحویل کالای مورد نظرم به خاطر شلوغی بود و یک تخفیف ویژه ۶ هزار تومنی که عمرا می‌تونستم از مغازه دار بگیرم.

مرسی دیجیکالا، بابات این تجربه خرید متفاوت.

[black-friday]: /assets/images/posts/others/black-friday.png