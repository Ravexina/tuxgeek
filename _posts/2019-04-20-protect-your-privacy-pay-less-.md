---
layout: post
title: هزینه کمتر خدمات با حفظ حریم خصوصی
permalink: /privacy/protect-your-privacy-pay-less
author: milad
date: 2019-04-20 14:33:10 +0430
categories: 
- privacy
---

پنج یا شش سال پیش یک Talk داشتم به اسم Don't track us. موضوع کلی Trackerها، چگونگی و چرایی عملکرد اونها، حریم خصوصی و نحوه حفظ اون بود. 

ایده این هست که تعداد زیادی شرکت درحال تلاش هستند تا علایق و رفتار شما رو ذخیره، تحلیل و استفاده کنند. این استفاده می‌تونه مستقیما صورت بگیره یا به اشکال دیگه مثل فروش داده
یا نتایج تحلیلی اون.

برای مثال گوگل همه جا در حال نگاه کردن به رفتار ماست:

- سرویس‌هایی که ارائه می‌کنه مثل جستجوگر، سرویس ایمیل، نقشه و ... 
- ابزارها و برنامه‌هایی مثل مرورگر یا دستیار صوتی که روی سیستم‌عامل‌های مختلف قابل نصب هستند.
- اندروید که یک کنترل کامل روی تمام رفتار کاربران به گوگل ارائه می‌کنه.
- تعداد قابل توجه‌ای وبسایت که از سرویس‌های گوگل استفاده می‌کنند.
- و ...

همونطور که گفته شد تعداد قابل توجه‌ای وبسایت هستند که برای استفاده از سرویس‌های گوگل اسکریپت‌های اون رو روی سایت‌های خودشون قرار دادند. یک 
[تحقیق](http://randomwalker.info/publications/OpenWPM_1_million_site_tracking_measurement.pdf) اینطور میگه که بیش از 75٪ از میلیون‌ها وب سایت‌ پربازدید حاوی
ترکرهای گوگل هستند. درواقع مهم نیست که شما از سرویس‌ها، ابزارها و سیستم‌عامل گوگل استفاده نمی‌کنید، گوگل همچنان از شما اطلاعات جمع آوری و از اونها استفاده می‌کنه.

و اما گوگل تنها نیست:

![Trackers on the internet](/assets/images/posts/others/trackers-chart.png)

شاید براتون عجیب باشه ولی این اطلاعات می‌تونه منجر به افزایش هزینه‌ها برای شما بشه، کافیه این اطلاعات مهم به دست سرویس دهنده‌هایی برسه که شما ازشون سرویس می‌گیرید.
حالا با توجه به نیاز شما و شناختی که نسبت به شما دارند می‌تونند قیمت متفاوتی برای محصولاتی که بهتون عرضه می‌کنند در نظر بگیرند.

> هدف گرفتن بیشترین مقدار پولی هست که شما حاضر هستید برای یک سرویس خاص پرداخت کنید.

برای مثال اطلاعات نشون میده شما حتما آخر هفته باید سفر کنید به یک شهر برای شرکت در یک سمینار، بلیط هواپیما برای شما ۵۰۰ هزارتومان و برای من ۳۰۰ هست.
حالا این نوع قیمت گذاری پویا رو در تمامی نقاط زندگیتون تاثیر بدید تا متوجه بشید چه مقدار موضوع ترسناک هست.

کافیه من، به عنوان یک سرویس دهنده بدجنس، بدونم شما برای سرویسی که بهتون ارائه می‌کنم  حاضر هستید هزینه بیشتری بپردازید تا بالاترین هزینه ممکن با توجه به شناختم به شما رو برای سرویس‌هام در نظر بگیرم.

همونطور که پیتر بیلیش میگه:

> When you know what a man wants you know who he is, and how to move him.
{: .ltr}

نمونه‌اش رو شاید در بسته‌های تشویقی سرویس دهنده های مختلف دیده باشید، بعد از شناسایی رفتار و نیاز شما سرویس‌هایی مطابق سلایق شما با قیمت‌های بیشتر از قیمت‌های ابتدایی بهتون
پیشنهاد میشه.

این موضوع چیز تازه‌ای نیست. ولی لازمه که همه درباره‌اش بدونند و شروع کنند به استفاده از سرویس‌هایی که به حریم خصوصی آدم‌ها احترام میگذاره.
همینطور با استفاده از ابزارهایی مثل [NoScript](https://noscript.net/) جلوی جمع‌اوری شدن اطلاعاتشون توسط ترکرهای مختلف رو بگیرند.

