---
layout: post
title: لینوکس چگونه کار می‌کند؟
permalink: /معرفی-کتاب/how-linux-works-book
post_id: 558
author: milad
categories: 
- کتاب How Linux Works
- کتاب Linux
- کتاب خوب لینوکس
- کتاب لینوکس
- کتاب لینوکس چگونه کار می‌کند؟
- گنو/لینوکس
- لینوکس چطور کار می‌کند؟
- معرفی کتاب
---

لینوکس چگونه کار می‌کند، نوشته Brian Ward یکی کتاب از کتاب‌های پرفروش این روزهای دنیای گنو و لینوکس است که در ادامه به معرفی آن می‌پردازیم.

برخلاف برخی سیستم‌عامل‌ها، لینکوس تلاشی برای مخفی کردن بخش‌های مهم خود از کاربر نمی‌کند و به شما ابزار و دسترسی لازم برای کنترل کامل سامانه را می‌دهد. برای اینکه یک کاربر حرفه‌ای لینوکس شوید باید درک صحیحی از اجزای داخلی لینوکس داشته باشید و بدانید هرچیز چگونه کار می‌کند، برای مثال سیستم چطور Boot می‌شود، شبکه چگونه کار‌ می‌کند و Kernel دقیقا چکار می‌کند.

![how linux works](/assets/images/posts/others/how-linux-works.jpg)

[تصویر از goodreaders](https://goodreads.com)
{: .align-center}

در نسخه دوم کتاب لینوکس چگونه کار می‌کند که بازبینی مجدد شده، نویسنده Brian Ward مفاهیم داخلی لینوکس را برای تمام کسانی که کنجکاو هستند سیستم‌عامل چگونه کار می‌کند در دسترس قرار می‌دهد.

شما در کتاب با مفاهیم و اطلاعاتی آشنا خواهید شد که در حالت عادی با سال‌ها تلاش و تجربه سخت به دست خواهد آمد.


* در کتاب یاد می‌گیرید:

* لینوکس چگونه Boot می‌شود، از بوت لودر‌ها تا init ،systemd ،Upstart و system v

	
* کرنل چگونه دستگاه‌ها، درایورها و پروسس‌ها را مدیریت می‌کند.

	
* چگونه شبکه، اینترفیس‌ها، دیوارآتش و سرورها کار می‌کنند.

	
* ابزارهای توسعه چطور کار می‌کنند و موارد مربوط به کتابخانه‌های اشتراکی.

	
* نحوه نوشتن شل اسکریپت‌های کارا و موثر.

همینطور به کاوش در کرنل خواهید پرداخت و وظایف اصلی سیستم در User space را برسی خواهید کرد از جمله: فراخوانی‌های سیستمی، ورودی‌، خروجی‌ها و فایل‌سیستم.

با ترکیب پیش‌زمینه، مسائل تئوری و مثال‌هایی که در فعالیت روزانه به کار می‌آیند و توضیحاتی که با شکیبایی ارائه شده، کتاب How Linux Works به شما یاد می‌دهد چگونه مشکلات را برطرف کنید و کنترل سیستم‌عامل خود را به دست بگیرید.

برسی کتاب:

به طور کلی می‌توان گفت این کتاب برای تمام کسانی که به یادگیری لینوکس علاقمند هستند مفید خواهد بود. مطالب به صورت مناسب دسته‌بندی شده و نحوه نگارش کتاب به درک مفاهیم آن کمک می‌کند.

نظرهای متفاوتی پیرامون سطح کتاب داده شده، از جمله اینکه اگر کاربر حرفه‌ای هستید مطلب جدیدی نخواهید یافت یا اگر تازه با لینوکس شروع کرده‌اید ممکن است با مطالبی بیش از نیازتان رو به رو شوید.

می‌توان گفت یکی از مناسب ترین منابع برای آشنا شدن با سیستم‌عامل و لینوکس در مقابل شماست، اگر تازه شروع کرده‌اید، علاقمند هستید بدانید زیر پوست لینوکس چه اتفاقاتی می‌افتد و اجزا چگونه کار می‌کند و یا حتی یک کاربر حرفه‌ای گنو/لینوکس هستید، این کتاب برایتان مطالب مفید و لذت‌بخشی را به همراه خواهد داشت.

**مطالعه این کتاب شدیدا توصیه می‌شود.**