---
layout: post
title: SliTaz GNU/Linux توزیعی مناسب سخت افزار های قدیمی
permalink: /گنو-لینوکس/slitaz-gnu-linux
post_id: 110
author: milad
categories: 
- توزیع لینوکس برای سیستم‌های قدیمی
- گنو/لینوکس
- لینوکس کم حجم
- معرفی توزیع slitaz
- معرفی و برسی توزیع
- نقد و برسی توزیع SliTaz
---

در دنیای توزیع های کم حجم SliTaz یک گزینه بسیار جالب و مورد توجه میباشد .این توزیع در کنار حجم بسیار کم خود 
( 35 مگابایت ) میتواند در بستر سخت افزار های قدیمی در حالی که رابط گرافیکی زیبایی را ارائه میدهد اجرا شود و همین امکان این توزیع را به یکی از شگفتی های دنیای توزیع ها مبدل کرده است .

رابط کاربری :

SliTaz زنده بهطور پیشفرض از مدیر پنجره بسیار سبک و پایدار OpenBox استفاده میکند که به خوبی تنظیم شده ، همچنین میتوانید XFCE ، Pekwm ، JWM  و یا JWM  را نصب و استفاده نمایید .

[![3](/assets/images/wp/2012/04/3.png)](/assets/images/wp/2012/04/3.png)

SliTaz در سیستم های جدید در کمتر از 10 ثانیه بوت میشود و در حالت زنده میتواند به طور کامل از دستگاه های همچون cd ، usb و ... در رم بارگزاری شده و سیستمی پایدار و امن را ایجاد نماید .
در صورتی که slitaz را به صورت زنده و با استفاده از Cd Drive به کار میگیرید ، میتوانید پس از بارگزاری دیسک زنده آن را خارج نموده و از cd drive خود به منظور دیگری استفاده نمایید .
پیشنهاد میکنیم در در ادامه با ما همراه باشید و با 
[لینوکس SliTaz](http://tuxgeek.ir/slitaz-gnu-linux) بیشتر آشنا شوید .




ویرایش :

این توزیع به صورت یک دیسک زنده ( Live ) قابل نصب در دو نسخه Stable و Cooking عرضه میشود که با توجه به نامگذاری کاملا مشخص است که در نسخه Cooking با ویرایشی ناپایدار و در حال توسعه رو به رو هستیم که به صورت غلطان منتشر و به روز میشود ، شما میتوانید با تست نسخه Cooking و گزارش باگ های آن در ایجاد نسخه Stable بعدی نقش بسزایی را ایفا نمایید و در کنار آن از جدید ترین تغییرات این توزیع بهره مند شوید .

نصب :

SliTaz به سیستمی با پردازنده i486 یا x86 و 198 مگابایت حافظه اصلی نیاز دارد .

[![slitaz-bootmenu-20120212](/assets/images/wp/2012/04/slitaz-bootmenu-20120212-300x235.png)](/assets/images/wp/2012/04/slitaz-bootmenu-20120212.png)

نصب SliTaz به صورت کاملا اتوماتیک به دو صورت گرافیکی و یا مبتنی بر متن امکانپذیر است ، همچنین شما میتوانید پارتیشن بندی را توسط برنامه ای مانند Gparted قبل از ورود به محیط نصب انجام دهید .


[![1](/assets/images/wp/2012/04/1.png)](/assets/images/wp/2012/04/1.png)

بسته ها :

با وجود یک ایمیج 35 مگابایتی از این توزیع حتی انتظار نرم افزار های تحت ترمینال را به سختی میتوان داشت ، اما SliTaz تعداد زیادی نرم افزار گرافیکی را برای وظایف مختلفی شامل میشود .

برای مثال مرورگر Midori که امکانات سایر مرورگر های مورد علاقه را ارائه میدهد همچون : Speed Dial  ، تب ها و مرور خصوصی صفحات ( Private Browsing ) ، از طرفی گزینه ای همچون Retawq  برای مرور صفحات به صورت مبتنی بر متن موجود میباشد .
SliTaz تعدادی برنامه دیگر را شامل میشود که میتوان از آنها گزینه های زیر را نام برد :

mtPaint, Viewnior, Transmission, AlsaPlayer, Osmo personal organizer, Zoho document viewer, Nano, Leafpad

شما میتوانید برنامه هایی برای پارتیشن بندی ، مشاهده لوگ ها ، مدیریت فایل ، تنظیم سخت افزار و شبکه ، ابزار رایت ، Mount دستگاه ها و ... را پیدا کنید ، در حقیقت شما حتی میتوانید کنترل پنل را پیدا کنید که شامل تنظیمات میزکار ، startup ، سخت افزار و گزینه های تنظیم سیستم میباشد.

[![8](/assets/images/wp/2012/04/8.png)](/assets/images/wp/2012/04/8.png)

در میان 3350 بسته موجود برای Slitaz Gnu/Linux شما میتوانید هر چیز که مورد نیازتان هست را بیابید تا میزکاری کاملا گرافیکی برای خود ایجاد نمایید ، همچون ابزاری برای فعالیت های گرافیکی چون GIMP یا Inkscape ، و یا ویرایش ویدئو با Kino ، شما میتوانید بسته های مورد نیاز خود را در http://pkgs.slitaz.org جستجو نمایید .

برنامه نویسان و گسترش دهندگان وب :

SliTaz به نحوی طراحی شده تا به عنوان وب سروری قدرتمند با استفاده از LightTPD/PHP پایدار فعالیت نماید ، که البته به صورت پیشفرض نصب نشده است ، امکان پشتیبانی از CGI ، Perl ، Python و Squid موجود است .

[![4](/assets/images/wp/2012/04/4.png)](/assets/images/wp/2012/04/4.png)
همچنین قابلیت مرور وب به صورت امن توسط Tor امکان پذیر است .

البته SliTaz میتواند محیط توسعه نرم افزار را برای شما با استفاده از کامپایلر GCC و  Geany IDE و  تمامی کتابخانه ها تامین نماید .

مدیریت:

روش و ابزار جدید مدیریت و تنظیمات در SliTaz 4.0 کنترل پنل TazPanel میباشد که مبتنی بر وب بوده و با آدرس http://tazpanel:82 در دسترس میباشد . شما میتوانید از  این پنل برای اموری همچون افزود و حذف کاربر و ... استفاده نمایید .

[![6](/assets/images/wp/2012/04/6.png)](/assets/images/wp/2012/04/6.png)

نتیجه :

در نهایت SliTaz گزینه فوق العاده ای برای افرادی که قصد استفاده از سیستم های قدیمی خود را داشته و یا با کبود فضا مواجه هستند میباشد همچنین میتوان از آن به عنوان یک دیسک لایو همراه استفاده نمود ، این توزیع با به کار گیری ابزار های کم حجم ولی قدرتمند همیشه توانسته نظر مثبت سایرین را به خود جلب نماید ، درواقع در زمانی که از این توزیع استفاده میکنید کمتر احساس استفاده از یک توزیع Light به شما دست خواهد داد و با توزیعی قدرتمند و انعطاف پذیر رو به رو خواهید بود .
امیدواریم از این توزیع لذت ببرید .