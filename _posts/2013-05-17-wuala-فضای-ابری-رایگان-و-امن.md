---
layout: post
title: Wuala فضای ابری رایگان و امن
permalink: /معرفی-سرویس-و-خدمات/wuala-فضای-ابری-رایگان-و-امن
post_id: 272
author: milad
categories: 
- cloud
- cloud service
- free cloud hosting
- free secure cloud
- secure cloud server
- sync
- wuala
- ابزار همگام سازی
- فضای ابری
- فضای ابری امن
- فضای ابری رایگان
- فضای امن ذخیره سازی
- فضای پردازش ابری
- فضای رایگان
- معرفی سرویس و خدمات
- معرفی فضای ابری امن
---

Wuala ( وولا) یکی از محدود سرویس دهنده های Cloud ( فضای ابری ) میباشد که به امنیت و حریم خصوصی کاربرانش اهمیت میدهد؛ در واقع Wuala را میتوان بهشتی در ابرها برای ذخیره سازی اطلاعات درنظر گرفت. شما میتوانید کاملا امن به اطلاعات خود دسترسی داشته و آنها را با دوستان و خانواده خود به اشتراک بگذارید.

[![wuala_security](http://tuxgeek.ir/wp-content/uploads/2013/05/wuala_security-300x162.png)](http://tuxgeek.ir/wp-content/uploads/2013/05/wuala_security.png)

در ادامه پیرامون امنیت و ویژگی های این سرویس دهنده بیشتر بحث خواهیم کرد، با ما همراه باشید.

more

###فضای اختصاص داده شده


یکی از اولین ویژگی های مدنظر کاربران برای انتخاب یک سرویس دهنده Cloud میزان فضای رایگان ارائه شده میباشد. Wuala پنج گیگ فضا برای کاربران خود به صورت رایگان در نظر گرفته است هر چند شما میتوانید با پرداخت هزینه میزان فضای خود را افزایش دهید.


###امنیت و حریم خصوصی فضای ابری


Wuala محلی برای ذخیره اطلاعات شما با درنظر گرفتن امنیت میباشد، برای حفظ امنیت شما تمام اطلاعاتتان پیش از ارسال به سرورهای Wuala رمزنگاری شده و به قطعات مختلف تقسیم و در مکان های مختلفی قرار خواهند گرفت، توجه نمایید که پسورد شما به هیچ وجه سیستم شما را ترک نخواهد کرد و این موضوع به این معنی است که هیچ کس، حتی کارمندان Wuala تحت هیچ شرایطی به اطلاعات شما دسترسی نخواهند داشت.


>ذکر ابن نکته ضرورت دارد که اطلاعات شما از وبسایت Wuala قابل دسترس نمیباشند، حتی برای شما!


[![wuala_cld (1)](http://tuxgeek.ir/wp-content/uploads/2013/05/wuala_cld-1-300x257.png)](http://tuxgeek.ir/wp-content/uploads/2013/05/wuala_cld-1.png)


###حفاظت از اطلاعات شما با پشتیبان گیری اتوماتیک و نسخه بندی


دیگر هیچ گاه نگران از دست دادن تصاویر تعطیلات ، کالکشن موسیقی، پروژه پایان ترم و ... خود نباشید، با Wuala  میتوانید به خود این اطمینان را دهید که زندگی دیجیتال شما کاملا امن است. در صورتی که یک فایل خود را اشتباها حذف نمودید، یا قصد دارید به نسخه قبل از تغییرات ایجاد شده برگردید Wuala این امکان را به شما خواهد داد.


###همگام سازی


فایل هایتان را تنها با یک کلیک همگام نمایید، اگر فایلی به پوشه sync خود اضافه نمایید در تمام device های خود آن را خواهید داشت، اگر در منزل یک فایل را ویرایش کردید در محل کارتان فایل مورد نظر به روز و آماده خواهد بود و همیشه فایلهایتان به روز خواهند ماند. همیشه و همه جا.


###ذخیره سازی و دسترسی


به فایل هایتان از هرجا و هر سیستمی دسترسی خواهید داشت، شما میتوانید با اکانت امن  Wuala خود فایلهایتان را هرکجا که هستید تنها با ارتباط ساده اینترنتی مدیریت نمایید.


###اشتراک گذاری


به جای ایمیل کردن فایل ها، با استفاده از اکانت خود و سیستم بایگانی Wuala فایلهایتان را مستقیما با دوستان و خانواده به اشتراک بگذارید. پوشه های خود را با سایر کاربران Wuala به اشتراک بگذارید یا لینک فایلتان را به شخص مدنظر ارسال نمایید، بدون نیاز به ثبت لینک شما در دسترس خواهد بود.


###همکاری و فعالیت های شرکتی


شرکت ها، انجمن ها و جوامع که با یکدیگر قصد همکاری دارند و به دنبال یک فضای مرکزی امن برای ذخیره اطلاعات میباشند میتوانند در کنار امکانات ویژه Wuala از جمله ویرایش فایل ها و ارسال نظر نوع جدیدی از همکاری را تجربه کنند.


###نتیجه گیری


فضای نسبتا مناسب، امنیت بالا، پشتیبانی مورد قبول از سیستم عامل ها و دستگاه های مختلف به همراه ارائه سایر ویژگی های معمول، Wuala را به یک گزینه دائمی برای انتخاب ما تبدیل کرده است. برای دانلود و ایجاد اکانت Wuala به 
[وبسایت](httpss://www.wuala.com) این سرویس دهنده مراجعه نمایید.