---
layout: post
title: معرفی PDF خوان های لینوکس
permalink: /گنو-لینوکس/معرفی-pdf-خوان-های-لینوکس
post_id: 354
author: milad
categories: 
- Adobe Reader
- ePDFView
- Evince
- FoxIt Reader
- linux pdf readers
- MuPDF
- Okular
- pdf
- PDF خوان لینوکسی
- PDF لینوکس
- qpdfview
- Xpdf
- خواندن PDF در لینوکس
- گنو/لینوکس
- معرفی نرم افزار
---

هنگامی که صحبت از انتخاب ابزاری برای مشاهده فایل های PDF پیش رو می آید، اینبار همانند سابق لیستی آنچنان بلند و انتخاب های گوناگونی را در مقابل نداریم، البته این موضوع از اهمیت زیادی برخوردار نخواهد بود، چرا که بهترین گزینه هایی که برای سایر سیستم عامل ها ارائه شده در دسترس و یکی از گزینه های روی میز هستند.

از این گزینه ها میتوان Adobe Reader و FoxIt Reader را نام برد تا کمی از نگرانی شما در همین ابتدا کاسته شود، هر چند همیشه بر این اعتقاد بوده ام که Adobe Reader با تمام امکانات فوق العاده ای که ارائه میکند، در گنو/لینوکس انتخاب اول و گزینه مناسبی نخواهد بود، حداقل برای من.

جدا از گزینه های مذکور ابزارهای قدرتمند دیگری در گنو/لینوکس برای مشاهده PDF ها در دسترس میباشند که در ادامه به معرفی آنها خواهیم پرداخت، همراه ما باشید.

more

### [Evince](http://projects.gnome.org/evince/)


Evince، انتخاب اول ما جزوی از پروژه gnome میباشد این PDF خوان به صورت پیش فرض در برخی از توزیع های بسیار محبوب به عنوان PDF Reader پیش فرض قرار داده شده است، اما باید در نظر داشت در مقابل امکاناتی که ابزار هایی همچون Adobe Reader و FoxIt Reader ارائه میکنند Evince چیزی جز سرعت فوق العاده بالا و سبک بودن برای گفتن ندارد، با این حال محیط کاری بسیار ساده این ابزار در مقابل امکانات بسیار محدود ای که ارائه میکند برای بسیاری از کاربران جذاب تر بود ِ و Evince را به گزینه ای قابل قبول و حتی اولین انتخاب این دسته از کاربران تبدیل کرده است.

**ویژگی های Evince :**


از ویژگی های Evince میتوان جستجو، نمایش Thumbnails تمامی صفحات، نمایش درختی در صورتی که موضوعات index شده باشند، و مشاهده اسناد رمزنگاری شده را نام برد.

**برخی از فرمت های مورد پشتیبانی Evince :**


PDF, Postscript, djvu, tiff, dvi. XPS & etc.

بدون شک انتخاب اول ما Evince خواهد بود چرا که وظیفه خود را به عنوان یک PDF خوان به بهترین نحو انجام میدهد، اما اگر یکی از طرفداران میزکار KDE هستید قطعا گزینه بعدی را بیشتر پسند خواهید کرد.


### [Okular](http://okular.kde.org/)


Okular در KDE مقابل Evince در Gnome قرار دارد، Okular بخشی از پروژه KDE بوده و در توزیع هایی که از این میزکار استفاده میکنند به صورت پیش فرض قرار داده شده است، در مقابل Evince این گزینه همچون سایر ابزار های ارائه شده به همراه میز کار KDE سنگین تر میباشد که در مقابل امکاناتی که نسبت به Evince در این ابزار ارائه شده این موضوع قابل چشم پوشی است، از نکات قابل توجه پیرامون این ابزار در دسترس بودن آن در سیستم عامل هایی همچون ویندوز، مک، BSD بیس ها و … در کنار لینوکس و  Scroll زدن خودکار به آخرین محلی که دفعه پیشین در حال مطالعه آن بودید میباشد.

**برخی از فرمت های مورد پشتیبانی Okular :**


PDF, Postscript, DjVu, CHM, XPS, ePub


### [Adobe Reader](http://get.adobe.com/reader/otherversions)


هرگاه سخن از PDF Reader ها به میان می آید شاید اولین نامی که به ذهن میرسد Adobe Reader باشد، ابزار شرکت Adobe در مقابل سایر گزینه های موجود در Gnu/Linux گزینه ای سنگین تر میباشد که با توجه به ویژگی هایی که در مقابل سایر رقبا ارائه میکند این موضوع کاملا از دیدگان پنهان شده است، به هر حال اگر یکی از طرفداران محصولات این شرکت هستید یا به هر دلیل به این ابزار علاقمندید قطعا از وجود نسخه گنو/لینوکسی این ابزار خوشحال خواهید شد.


### [FoxIt Reader](http://www.foxitsoftware.com/downloads/)


یکی از گزینه هایی که به خاطر سبک و سریع بودن و در عین حال ارائه امکاناتی مناسب و بیشتر از سایر ابزار ها خیلی سریع به اولین گزینه و ابزار محبوب کاربران تبدیل شد FoxIt Reader میباشد، یکی دیگر از نکات قابل توجه پیرامون این ابزار همانند Adobe Reader قابل دسترس بودن آن در اکثر سیستم عامل ها یا به عبارتی Cross Platform بودن آن است، از دیگر قابلیت های این ابزار Scroll زدن خودکار به آخرین محلی که دفعه پیشین در حال مطالعه آن بودید میباشد که تنها مشابه آن را در Okular مشاهده کردیم، ذکر این نکته ضروریست که FoxIt Reader نسخه سیستم عامل های برپایه لینوکس در مقابل نسخه ویندوزی از امکانات بسیار محدودتری برخوردار است.


### [ePDFView](http://freecode.com/projects/epdfview)


ePDFView یک ابزار مشاهده اسناد PDF سبک میباشد که از کتابخانه +GTK استفاده میکند و در حال گسترش میباشد با این حال امکان مشاهده تعداد زیادی از اسناد PDF، حتی اسناد رمزنگاری شده را در کنار ایجاد کپی از این PDF ها و پرینت گرفتن به وسیله CUPS را فراهم میسازد.


### [MuPDF](http://www.mupdf.com/)


نوع رندر در MuPDF به نحوی طراحی شده که بهترین کیفیت را در ویژگی anti-aliased دارا باشد، MuPDF گزینه ای کم حجم و سریع میباشد که طراحی آن به پایان رسیده، از قابلیت های پشتیبانی شده در این ابزار میتوان رمزنگاری، حاشیه نویسی، جستجو، فرامتن و … را نام برد؛ از نسخه 1.2 به بعد MuPDF از ویژگی هایی همچون پرکردن فرم ها و جاوا اسکریپت پشتیبانی به عمل می آورد، نکته قابل توجه در انتخاب این ابزار مشکل در جستجوی لغات غیر انگلیسی میباشد.


### [qpdfview](https://launchpad.net/qpdfview)


گزینه بعدی در لیست ما qpdfview میباشد، برخی از ویژگی های این ابزار پشتیبانی از فرمت های PostScrip و DjVu، پرینت گرفتن به وسلیه CUPS، پشتیبانی ابتدایی از فرم ها و حاشیه نویسی، تغییر اندازه، چرخاندن، جستجو، قابلیت SyncTeX و … در کنار دارا بودن قابلیت مالتی تب میباشد.


### [Xpdf](http://www.foolabs.com/xpdf/)


و اما آخرین گزینه در این لیست، Xpdf یک ابزار تحت نسخه دوم مجوز GPL برای مشاهده فایل های PDF میباشد، Xpdf شامل ابزار های گوناگونی هموچون استخراج کننده متون یا مبدل PDF به PostScript میباشد. Xpf برای کوچک و موثر بودن طراحی شده و تحت ویندوز x اجرا میشود، این ابزار رابط ساده ای داشته ولی بسیار سریع میباشد و تقریبا از تمام فرمت ها پشتیبانی میکند، همچون MuPDF در این ابزار هم امکان جستجوی متون غیر انگلیسی موجود نمیباشد.


### نتیجه گیری


قطعا نمیتوان پیرامون هیچ یک از ابزار های فوق نظری کلی داد و یکی از آنها را نسبت به دیگر گزینه ها بهترین دانست، در مواردی که سرعت و سبک بودن ابزار برایتان شرط میباشد انتخاب گزینه هایی همچون Evince، Okular و یا xpdf عاقلانه تر است، قطعا رابط کاربری و امکانات مد نظر شما هم در انتخاب نقش خواهند داشت، این لیست تنها تعداد اندکی از ابزار های مشاهده PDF را شامل میشود اما قطعا همگی از بهترین گزینه های روی میز میباشند در انتها باید اشاره ای به PDF خوان های درون سازی شده در مرورگرها کنیم که از قدرت مناسبی برخوردار هستند، در نهایت امیدواریم  انتخاب PDF Reader تان را کمی اسان تر کرده باشیم.