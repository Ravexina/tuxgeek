---
layout: post
title: آیا پیتر بیلیش زنده است؟
permalink: /تفریح/فیلم-و-سریال/آیا-پیتر-بیلیش-زنده-است؟
post_id: 692
author: milad
categories: 
- lord baelish
- petyr baelish
- پیتر بیلیش
- پیتر بیلیش زنده است
- تفریح
- فیلم و سریال
- لرد بیلیش
- لرد بیلیش زنده است
- مرگ پیتر بیلیش
---

##  شخصیت مورد علاقه؟ لرد پیتر بیلیش



> در صورتی که قصد دارید سریعا و تنها تئوری زنده بودن پیتر بیلیش را مطالعه کنید قسمت [یک تئوری یک رویا](#تئوری-زنده-بودن-پیتر-بیلیش) یا برای مطلب خلاصه‌تر قسمت [قطعات پازل](#قطعات-پازل-لرد-پیتر-بیلیش) را بخوانید.


از دوستانتان بپرسید طرفدار کدام شخصیت Game of thrones هستند؟ دنریس، جان، تیریون بیشترین پاسخی است که دریافت می‌کنید، با کمی شانس شاید جیمی یا ...؛ همه طرفدار قهرمان‌های داستان و به اصطلاح کارکترهای اصلی هستند. افرادی که در حال نبرد با یکدیگر بر سر قدرتند.

خیلی از بینندگان بدون اینکه حتی دلایل اتفاقاتی که در طول داستان رخ می‌دهد را بدانند در توهم و خیال به سر می‌برند، فارغ از اینکه بازی‌کنان اصلی افراد دیگری‌اند، درون سایه‌ها... و کارکترهای رویایی‌ داستان چیزی جز مهره‌های سوخته شطرنج نیستند.

312 روز پیش (27 آگوست 2017)، شخصیت مورد علاقه‌ام در سریال Game of thrones به شکل بسیار غیر قابل توجیه‌ای حذف شد.

مرگی که به هیچ وجه در حد و اندازه این شخصیت نبود.


[![مرگ پیتر بیلیش](/assets/images/posts/baelish/maxresdefault.jpg)](/assets/images/posts/baelish/maxresdefault.jpg)

تصاویر زیادی از واکنش مردم که دسته جمعی در حال تماشای قسمت آخر فصل هفتم سریال هستند جاهای مختلفی منتشر شده، همه در حال خوشحالی و شادی هستند، برای مثال 
[اینجا](https://www.youtube.com/watch?v=Odvver9P8gU).

صحنه‌ای که باعث شد من در همون لحظه تماشای سریال رو متوقف کنم و یک پست احساسی رو همون دقایق بنویسم و منتشر کنم: 
[سریال Game of thrones – بازی تاج و تخت برای همیشه تمام شد](http://tuxgeek.ir/تفریح/game-of-thrones-تمام-شد).

##  مرگ لرد بیلیش، یک شکست به تمام معنا

اگر این پایان، پایانِ پیتر بیلیش افسانه‌ای باشه، واقعا باید برای HBO افسوس خورد چون این مرگ یک شکست واقعی برای داستان محسوب می‌شه و کاملا غیر منظقی رخ داده.



**اما چرا؟**

چون پیتر دقیقا در حال حرکت خلاف جهت شخصیت خودش بوده و بر خلاف تمام حرف‌هایی که می‌زدِ عمل می‌کرد، که با مشاهده پست قبل‌ام متوجه خواهید شد که چقدر این موضوع باعث عصبانیتِ من شده بود. مطلب قبل اینطور شروع می‌شه:

>بعضی وقت ها … وقتی میخوام قصد و نیت یک فرد رو متوجه بشم، یک بازی کوچیک می‌کنم! بد ترین حالت رو فرض می‌کنم.

[![لرد بیلیش و سانسا](/assets/images/posts/baelish/mpv-shot0005.jpg)](/assets/images/posts/baelish/mpv-shot0005.jpg)


##  چرا لرد بیلیش احمق (نیست/است)؟


* و سوال من تمام این مدت این بود که چرا؟

* چرا پس بدترین حالت‌هایی رو که گفت در نظر نمی‌گیره؟

 	
* چرا کسی که همیشه ادعا می‌کرد اطلاعات قدرت هست حالا هیچ اطلاعاتی از هیچ چیز نداره؟

 	
* چرا کسی که همیشه بعد از اینکه نقشه‌ای رو پیاده می‌کرد قبل از اینکه اتفاقات رخ بدن محل حادثه رو ترک می‌کنه، حالا بدون هیچ محافظی صحنه رو ترک نکرده وسط اتفاقات هست؟

 	
* چرا کسی که همیشه چند قدم جلو تر از بقیه هست الان اینقدر کند ذهن عمل می‌کنه؟

 	
* چرا دست از بازی با اون خنجر‌ش بر نمی‌داره؟

 	
* چرا وقتی عملا بارها و بارها توسط سانسا، برن، آریا تهدید مستقیم و غیر مستقیم شده و میدونه افرادی که احاطه‌اش کردن بهش وفادار نیستند هیچ تلاشی برای نجات خودش نمی‌کنه؟

[![پیتر بیلیش تکیه بر دیوار](/assets/images/posts/baelish/mpv-shot0001.jpg)](/assets/images/posts/baelish/mpv-shot0001.jpg)

نقل از پست قبلیم:

>خلاصه هر ابله‌ای تو این شرایط میدونه بهترین کاری که باید انجام بده فرار هست.


##  چرا پیتر حذف شد؟

همه این‌ها به همراه حرکات عجیب پیتر از فصل ۵ به بعد باعث شد به یک چیز فکر کنم! نویسنده‌ها قصد دارند که Show رو جمع کنند در حالی که رضایت عموم مردم رو جمع می‌کنند و علایق و انتظارات عموم طرفدارها رو برطرف‌می‌کنند.


[![سانسا استارک، آریا استارک، برن استارک ](/assets/images/posts/baelish/mpv-shot0013.jpg)](/assets/images/posts/baelish/mpv-shot0013.jpg)

* چطور ممکنه کسی که کل داستان رو شروع کرده، کسی که اکثر اتفاقات اساسی به دستان و افکار اون رخ دادن و ارتباطات و اطلاعات قوی‌ای داره به همین سادگی و بدون اینکه هیچ تلاشی برای نجات خودش کنه حذف بشه؟
و پاسخ بالا تمام این سوالات رو ارضا می‌کرد.

##  آیا لرد پیتر بیلیش زنده است؟

بعد از مرگ پیتر، تصمیم گرفتم دیگه سریال رو دنبال نکنم، ته دلم می‌خواست یک جوری پیتر زنده باشه، ایده ابتدایی این بود که با Advise هایی که به سانسا داده، الان در قالب سانسا زنده هست، فانتزی هم این بود که بپیونده به Night King، جوک هم این بود که الان که بدن پیتر رو نسوزندن، مشاور Night King می‌شه...

اما چی‌میشه اگر من اشتباه کرده باشم؟ چی می‌شه اگر کارکتر مورد علاقه‌ام واقعا به همون باهوشی که بود باقی مونده و نویسنده‌ها هم قصد ندارند رضایت عموم رو جلب کنند، بلکه تمام این مدت در تلاش بودن برای ایجاد یک twisted ending.

چی می‌شه اگر پیتر:

* هنوز غیر قابل پیش‌بینی باشه

 	
* هنوز بدترین حالات رو فرض کنه

 	
* هنوز یک قدم از بقیه جلو تر باشه

 	
* هنوز به معنی واقعی اطلاعات قدرت‌اش باشه

 	
* هنوز وقتی جایی قرار است یک اتفاق بد که خودش طراحی کرده رخ بده اونجا رو ترک کنه

##  یک تئوری یک رویا <a name="تئوری-زنده-بودن-پیتر-بیلیش"></a>

مطالبی که از این بعد اومدن تنها یک تئوری هستند، تئوری‌ای که با دقیق دنبال کردن سریال و شاید چند بار دیدن بخش‌هایی از اون می‌شه بهش پی برد، یک تئوری که رویای من رو می‌سازه، رویای زنده بودن پیتر بیلیش، یا اون طور که Hater ها صداش میزنند: Littlefinger


*مطالبی که در ادامه آمده‌اند در تاریخ ۱۳-۰۱-۹۸ بازبینی و ویرایش شده‌اند.*

[![لرد پیتر بیلیش](/assets/images/posts/baelish/2.jpg)](/assets/images/posts/baelish/2.jpg)

بیاید برخی ویژگی‌های لرد بیلیش رو بررسی کنیم:

* زیرک

 	
* معتقد به برخی اصول ماکیاولیسم

 	
* غیرقابل پیش‌بینی

	
* مغز متفکر و manipulator

 	
* بدون هدف (نمی‌دونیم چی میخواد!)

* A man with no motive is a man no one suspect

 	
* بچگانه هست که فکر کنید واقعا اهدافش رو سانسا گفته

* Always keep your foes confused

 	
* خطرناک

>"Littlefinger was born with no lands, no wealth, no armies. He has acquired the first two. How long before he has the army? Perhaps you'll laugh, but I know him better than most, and this is the truth. Littlefinger is one of the most 
dangerous men in Westeros."
{: .ltr}

*Varys, regarding Littlefinger to Olenna Tyrell*
{: .ltr}



که ما در فصل ۶ دیدیم ارتش مورد نظرش رو هم به دست آورد.


[![ارتش لرد بیلیش](/assets/images/posts/baelish/mpv-shot0012.jpg)](/assets/images/posts/baelish/mpv-shot0012.jpg)

<a name="قطعات-پازل-لرد-پیتر-بیلیش"></a>
###  قطعات پازل Lord Baelish 

حالا بیاید یک سری قطعات رو کنار هم قرار بدیم، اول از همه نقل قولی که چند بار بهش اشاره کردم رو به خاطر بسپارید:
 
>‌ بعضی وقت ها … وقتی میخوام قصد و نیت یک فرد رو متوجه بشم، یک بازی کوچیک می‌کنم! بدترین حالت رو فرض می‌کنم.


[![گفت و گو پیتر بیلیش و برن استارک](/assets/images/posts/baelish/mpv-shot0007.jpg)](/assets/images/posts/baelish/mpv-shot0007.jpg)

اپیزود 07x04، پیتر و برن در حال گفتگو هستند، که برن با گفتن جمله پیتر  chaos is a ladder غیر مستقیم این مفهوم رو انتقال می‌ده که من از گذشته‌ات مطلع هستم، تنها یک احمق ‌می‌تونه اینطور کوته فکرانه از کنار این تهدید گذشته باشه! اما کافیه که صورت پیتر رو بعد از شنیدن این جمله توسط برن ببینیم:


[![چهره ترسیده پیتر بیلیش](/assets/images/posts/baelish/mpv-shot0008.jpg)](/assets/images/posts/baelish/mpv-shot0008.jpg)

به نظر صورت یک احمق نمی‌آد، صورتی‌ که جا نخورده، در حال تفکر نیست و یا قرار هست احمقانه از کنار این موضوع رد بشه انگار که هیچ اتفاقی رخ نداده.


[اینجا](https://www.youtube.com/watch?v=0_jbGdlkwQ0) می‌تونید صحنه رو کامل ببینید.

حالا باید از خودش پرسیده باشه بدترین دلیل اینکه برن این جمله رو گفت چیه؟

در جای دیگری نگاه بی‌اعتمادی از آریا به پیتر می‌بینیم:


[![نگاه آریا استارک به پیتر بیلیش](/assets/images/posts/baelish/mpv-shot0010.jpg)](/assets/images/posts/baelish/mpv-shot0010.jpg)

این نگاه دقیقا بعد از صحنه‌ای رخ می‌ده که برن، سانسا و آریا با هم صحبت کردند و برن خنجری که از پیتر گرفته رو به آریا داده، به نظر میاد دلیل این نگاه آریا
این باشه که برن در کنار خنجر اطلاعاتی هم به آریا داده.

سوال پیتر از خودش باید این باشه: دلیل این نگاه چی می‌تونه باشه؟  
صحبت های پیتر با تایوین لنستر وقتی آریا خدمتکار تایوین بود؟ دلیل بدتر؟ برن جزئیات اتفاقات رو به آریا گفته؟

>‌ بعضی وقت ها … وقتی میخوام قصد و نیت یک فرد رو متوجه بشم، یک بازی کوچیک می‌کنم! بدترین حالت رو فرض می‌کنم.

دقیقا مسئله این هست که پیتر بازی که درباره‌اش صحبت کرد رو خیلی قبل تر شروع کرده. برای مثال در 07x01 وقتی از سانسا می‌پرسه چرا خوشحال نیستی؟ بدترین حالت رو فرض می‌کنه. 

[![لرد بیلیش و سانسا استارک](/assets/images/posts/baelish/mpv-shot0016.jpg)](/assets/images/posts/baelish/mpv-shot0016.jpg)

سانسا خیلی وقته که به پیتر بی‌اعتماد هست، عدم اعتماد و رفتار سرد و حتی تهدید مستقیم پیتر توسط سانسا رو بارها در ۲ فصل اخیر دیدیم. دلیل رفتار سانسا چیه؟

سانسا در 06x05 به پیتر میگه اگر بخوام بمیری... 

[![سانسا استارک](/assets/images/posts/baelish/Sansa-I-want-you-die.jpg)](/assets/images/posts/baelish/Sansa-I-want-you-die.jpg)

و پیتر جواب میده پس می‌میرم!

[![پیتر بیلیش و سانسا استارک - خواهم مرد](/assets/images/posts/baelish/Baelish-then-I-will-die.jpg)](/assets/images/posts/baelish/Baelish-then-I-will-die.jpg)

همین موارد کافیه تا پیتر بخواد فرار کنه و از مهلکه جان سالم به در ببره و چه راهی برای فرار کردن بهتر از مردن.

اگر از خودتون می‌پرسید چرا پس در جا پیتر رو نکشت؟ جوابش اینجاست 07x01 :

[![سانسا به بیلیش نیاز دارد](/assets/images/posts/baelish/we-need-baelish-mans.jpg)](/assets/images/posts/baelish/we-need-baelish-mans.jpg)



اپیزود 07x05 تصویر زیر رو مشاهده می‌کنیم:


[](/assets/images/posts/baelish/mpv-shot0017.jpg)[![Petyr Baelish your time is up](/assets/images/posts/baelish/mpv-shot0017.jpg)](/assets/images/posts/baelish/mpv-shot0017.jpg)

به نظر یکی از جاسوس‌های پیتر بهش اطلاعاتی رو میده و در ازای اون چیزی دریافت می‌کنه (در ظاهر یک سکه).

اینکه این دختر به پیتر چی گفت مشخص نیست مگر اینکه چند بار صحنه رو مجددا نگاه کنید و صدا رو تا حد قابل توجه‌ای بالا ببرید:

>Your time is up
{: .ltr}

بله، اگر تا الان هیچ پیش‌بینی‌ای از اتفاقات پیش رو نکرده بود هم مطلع شده که برنامه‌هاش با شکست مواجه شدن و باید صحنه رو ترک کنه.

اما به یک جاسوس یک سکه نمی‌دهند! و در ازای هر خبر هم دستمزد نمی‌دهند، تئوری بر این پایه است که سکه‌ای که پیتر پرداخت می‌کنه در واقع یک braavosi coin است، که نمونه اون رو قبلا آریا داشته:


[![آریا استارک و مرد بدون چهره](/assets/images/posts/baelish/Jaqen-coin-790x444.jpg)](/assets/images/posts/baelish/Jaqen-coin-790x444.jpg)

ما در عین حال که می‌دونیم Facelessها برای پول کار انجام نمی‌دهند این رو هم می‌دونیم که این سکه برای اون‌ها بسیار ارزشمند بوده و معنی خاصی داره و براش هر کاری انجام می‌دهند، همینطور اطلاع داریم که اعتقاد دارند:

>Only death can pay for life
{: .ltr}
برای جزئیات می‌تونید 
[این ویدیو](https://www.youtube.com/watch?v=ljFljgf2USk) رو ببینید.


[![پیتر بیلیش و مرد بدون چهره](/assets/images/posts/baelish/mpv-shot0020.jpg)](/assets/images/posts/baelish/mpv-shot0020.jpg)

پیتر هزینه‌ی سنگینی رو پرداخت کرد تا اون زن (Faceless man) در زمانی که همه تمرکز روی (حذف کردن / انتقام گرفتن) از پیتر هست، جای پیتر رو در وینترفل بگیره و نقش اون رو بازی کنه و پیتر... بلافاصله وینترفل رو ترک کرد.

در اینجا جا داره توجه شما رو به لباسی که پیتر پوشیده جلب کنم، لباسی که قبلا در فصل چهار هنگام ترک وینترفل پوشیده بود و سانسا با دیدن لباس ازش می‌پرسه قصد ترک وینترفل رو داری؟


[![لرد بیلیش در حال ترک وینترفل](/assets/images/posts/baelish/mpv-shot0018.jpg)](/assets/images/posts/baelish/mpv-shot0018.jpg)


فراموش نکنید که آریا و Faceless ها تاریخچه‌ای با هم دارند.


[![Many Faced God](/assets/images/posts/baelish/many-faced-god.jpg)](/assets/images/posts/baelish/many-faced-god.jpg)

خدای چهره‌ها اسم آریا رو در لیست خودش قرار داده و اونها قصد کشتن آریا رو دارند. 


[![Many Faced God](/assets/images/posts/baelish/many-faced-god-promised-aria.jpg)](/assets/images/posts/baelish/many-faced-god-promised-aria.jpg)

درواقع کسی که تلاش می‌کنه تا آریا با یافتن نامه سانسا، این دو خواهر رو مقابل هم قرار برده تا آریا کشته بشه مرد بدون چهره داستان ماست.

[![آریا استارک - نامه - لرد بیلیش](/assets/images/posts/baelish/mpv-shot0015.jpg)](/assets/images/posts/baelish/mpv-shot0015.jpg)


حالت جایگزین... 

این نقل قول رو از پیتر بیلیش به خاطر دارید:


> Sometimes the best way to baffle them is to make moves that have no purpose, or even seem to work against you.
{: .ltr}

اگر فرض کنیم پیتر هنوز از وینترفل خارج نشده و کسی که سانسا و آریا رو مقابل یکدیگر قرار میده مرد بدون چهره نیست و خود پیتر هست. این حرکت در مرحله اول هیچ گونه هدفی رو دنبال نمی‌کنه و در مرحله دوم با توجه به ریسک بسیار بالای انتقال اطلاعات بین خواهران استارک و لو رفتن نقشه به نظر علیه خود پیتر در حال رخ دادن هست.

> No purpose, or even seem to work against you
{: .ltr}

به نظر می‌رسه که هدف درواقع این هست که تصمیم نهایی برای مرگ پیتر گرفته بشه، درواقع لرد بیلیش در حال ایجاد پیش زمینه‌ی لازم مرگ خودش هست. و درست قبل از کشته شدن‌اش جای خودش رو با مرد بدون چهره عوض می‌کنه.

> Then I will die.
{: .ltr}


**ضد تئوری:**
اگر حواستون جمع باشه سوالی که براتون پیش میاد این هست که Faceless ها نمی‌تونند صورت کسی که نمرده رو بپوشند، 
**اشتباه**
! ویدیو قبلی که بهش ارجاع داد شد رو مجددا ببینید:


[](https://www.youtube.com/watch?v=ljFljgf2USk)[![آریا-استارک-بدون-چهره](/assets/images/posts/baelish/mpv-shot0019.jpg)](https://www.youtube.com/watch?v=ljFljgf2USk)

بله، آریا زنده هست ولی Faceless man تونسته چهره‌اش رو استفاده کنه.

سوال! پیتر از کجا با Faceless man  در ارتباط است؟ ساده‌اش: پیتر اطلاعات و ارتباطات قوی با افراد مهم داره، با جزئیات بیشتر: فصل ۴ اپیزود ۸ Baelish اشاره می‌کند که جد‌ِ پدری‌اش از braavos است.

همینطور وقتی سانسا از پیتر سوال می‌کنه که آیا میدونه Faceless manها چه کسانی هستند؟ می‌بینیم که از اونها بی اطلاع نیست. درواقع سانسا در این لحظه در حال صحبت کردن با خود Faceless Man هست. به همین خاطر هست زمانی که سانسا میگه آریا یکی از اونها بودنه پیتر با لبخندی جواب اون رو میده چون می‌دونه که اینطور نیست و اریا دیگه جزو اونها نیست و بلکه در لیست کسانی هست که باید کشته بشه.

[](/assets/images/posts/baelish/mpv-shot0004.jpg)[![پیتر-بیلیش-سانسا](/assets/images/posts/baelish/mpv-shot0004.jpg)](/assets/images/posts/baelish/mpv-shot0004.jpg)

و در نهایت اینطور به نظر می‌رسد که پیتر توانسته به خوبی صحنه مرگ خودش رو جعل کند.

##  و در پایان

در حالی که همه افراد در انتظار این هستند که قهرمان‌اشون چه می‌کنه و بر این باور هستند که اون یک قهرمانه و هیچ اتفاقی نمی‌تونه براش بی‌افته، من در انتظار بازگشت کاراکتری هستم که تمام داستان رو شکل داد، کاراکتری که پایانی به داستان بده دور از ذهن همه ...

[![](/assets/images/posts/baelish/baelishCOVER.jpg)](/assets/images/posts/baelish/baelishCOVER.jpg)

شاید به این پایان زیبا برسیم شاید هم نه... در هر صورت این شخصیت فوق‌العاده از ذهن‌ها پاک نخواهد شد.

و همونطور که کاربر رددیت نئو گفت:

**بیلیش**
هرگز اشک نریخت / هرگز زانو نزد / همیشه خندید